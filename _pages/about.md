---
permalink: /about/
title: "Kdo sem?"
---

Moje ime je <b style="color:rgb(250,0,130)">Tina Novak</b> in sem zagnana 23-letna Diplomantka Komunikologije - tržnega komuniciranja in odnosov z javnostmi ter navdušenka nad digitalnim marketingom, ki se ne boji težkih izzivov in nenehno nadgrajuje svoje znanje.

#### Praktične izkušnje

##### WeScale
Moja strast do marketinga se je tekom študija le še povečala, zato sem lani poleg aktivnega dela v študentskih društvih začela še svoje prvo študentsko delo v marketingu pri butični e-commerce agenciji **WeScale**. Kot asistentka na družbenih omrežjih, sem skrbela za Facebook profil naročnika, ki je bil prisoten na desetih evropskih trgih. Pripravljala sem objave v angleščini in slovenščini, komunicirala z lokalnimi prevajalci in načrtovala objave v Facebook Creator Studiu. Spremljala sem tudi KPI-je in na podlagi njih pripravljala plan za naprej. Nekaj časa sem pripravljala tudi objave za Pinterest profil istega naročnika. Moja pot v WeScale-u se je zaključila, saj sem si želela pridobiti več praktičnih izkušenj na področju digitalnega marketinga. Želela sem se preizkusiti še v Google in Facebook oglaševanju, izkusiti kako poteka sodelovanje z influencerji, kako deluje Email marketing in v prihodnosti si želim priti do mesta Marketing Manager-ke, kjer bi sama prevzela odgovornost za upravljanje vseh obstoječih kanalov naročnika. 

##### Proevent
Svoje znanje sem nato nadgrajevala v podjetju **Proevent**, ki se ukvarja predvsem z organizacijo dogodkov, del podjetja pa sestavlja tudi marketinška agencija, ki skrbi za marketing za zunanje naročnike in pri čemer sem sama sodelovala največ. Skrbela sem predvsem za Facebook profile naročnikov, pripravljala sem organske objave - besedila in kreative, ustvarjala Email marketing kampanje s pomočjo orodja Mailchimp - mesečne novičnike, ki so bili razposlani vsem strankam in spoznala osnove Facebook oglaševanja. Poleg tega pa sem veliko sodelovala tudi pri organizaciji dogodkov, kjer sem skrbela predvsem za marketing. 

##### HS Plus
Trenutno svoje znanje nadgrajujem v podjetju **HS Plus** kot Facebook oglaševalka. Skrbim za pripravo kampanj, ki so večinoma usmerjene h cilju konverzij, za njihovo optimizacijo in spremljanje analitike, njihovo analizo ter pripravo načrtov za prihodnost. Testiram različne kreative in besedila, s ciljem najti najbolj optimalne možnosti oglaševanja. Oglašujem izdelke iz spletne trgovine, ki ponuja širok izbor izdelkov na veliko evropskih trgih. Moje delo v največji meri obsega spremljanje analitike in upravljanje z vsotami, poleg tega pa še iskanje novih načinov postavljanja kampanj, spremljanja novosti na področju Mete, spremljanje trendov in opazovanje konkurence.

---

#### Tečaji in certifikati

V želji po nadgraditvi znanj, pridobljenih v okviru študija, sem poleti, leta 2021 opravila več tečajev na spletni platformi Coursera. Tečaje sem izbirala na podlagi lastnih interesov in zanimanj, ter želja po širini znanja. S tem sem pridobila naslednje certifikate:
* Use Canva to Create Social Media Visuals for Business, 8. julij 2021
* Google Ads for Beginners, 8. julij 2021
* Introduction to Customer Journey Mapping in Miro, 12. julij 2021
* Create a Landing Page using Mailchimp, 12. julij 2021
* Use Google Forms for Marketing Surveys, 13. julij 2021
* Create a 1-Page Marketing Plan with Google Docs, 11. avgust 2021
* Small Business Marketing Using LinkedIn, 30. avgust 2021

Potem sem opravila še malo "resnejši" in tudi bolj obsežen tečaj s področja digitalnega marketinga na svetovno znanem izobraževalnem portalu **Eazl**. S tem sem pridobila naslednji certifikat:
*    Growth Hacking with Digital Marketing, EAZL, 15. september 2021
*    Basics of digital marketing, Google Digital Garage, February, 2022
*    Google Analytics for Beginners, Google Analytics Academy, February 2022
*    Email Marketing, eMarketing Institute, March 2022

---

Tekom študija sem bila zelo aktivna v študentskih društvih. 

#### Študentska društva

###### ŠK FDV - Študentski klub Fakultete za družbene vede
Eno leto sem bila del upravnega odbora Študentskega kluba Fakultete za družbene vede in sem skrbela za Facebook in Instagram profil društva, ter sodelovala pri organizaciji dogodkov. Pripravljala sem grafike in objave za vse dogodke, ki smo jih organizirali, jih objavljala na profilu obeh socialnih omrežij in spremljala njihove KPI-je. Takrat sem se prvič srečala z upravljanjem tujega profila in zelo uživala v ustvarjanju na njem.

###### ŠSPRSS - Študentska sekcija slovenskega društva za odnose z javnostmi
Vsa tri leta študija sem bila zelo aktivna v Študentski sekciji slovenskega društva za odnose z javnostmi. Aktivno sem sodelovala na svojem področju, hkrati pa tudi na vseh večjih projektih, ki jih je društvo organiziralo. Prvo leto sem delovala na področju izobraževanja, preostali dve leti pa na področju internega komuniciranja. Na področju izobraževanju smo organizirali izobraževalne dogodke za člane - izbrali temo izobraževanja, kontaktirali govorce, rezervirali prostor, izvedli sam dogodek in na koncu prejeli ogromno novega znanja. Na področju internega komuniciranja pa smo organizirali družabne dogodke za člane, da smo se med seboj spoznavali in povezovali, pletli nove prijateljske vezi in si tako tudi širili krog ljudi, ki jih lahko v določenih situacijah prosimo za pomoč in se od njih tudi marsikaj naučimo. 
Poleg tega sem sodelovala na dveh večjih projektih, ki ju društvo organizira in sicer **PR teater** - študentska konferenca na področju odnosov z javnostmi, kjer sem bila lani del sponzorstev, letos del kreative. Gre za enodnevno konferenco s področja odnosov z javnostmi, za katero vsako leto izberemo drugo glavno temo ter kjer izbrani govorci predstavijo svoje poglede in delijo svoja znanja s področja izbrane teme. Vzporedno na dan dogodka poleg predavanj potekajo tudi delavnice, kjer udeleženci pod vodstvom govorcev ustvarjajo in izpopolnjujejo svoja znanja. Področje sponzorstev je obsegalo kontaktiranje potencialnih sponzorjev, v primeru dogovorjenega sodelovanja vso komunikacijo z njimi, spremljanje vseh objav in omemb, ki smo jim jih ponudili v zameno ter na koncu še kliping - poročilo o vseh opravljenih obveznosti z naše strani. Področje kreative pa je obsegalo izbiro teme in grafične podobe dogodka, sodelovanje z grafičnim oblikovalcem in fotografom, ter pripravo grafik za Facebook in Instagram objave dogodka. 
Drugi večji projekt društva je **FreeŠn** - študentski natečaj kreativnega komuniciranja na katerem sem skrbela za logistiko. Gre za enomesečni dogodek, kjer se prepletajo delavnice in natečaji, vezani na izbrano temo. Na delavnicah udeleženci ustvarjajo pod vodstvom predavateljev in prebujajo svojo kreativno plat. Pri natečajih pa za znana podjetja ali agencije ustvarijo izdelke, med katerimi na koncu le-ta izberejo tri najboljša dela, ki so tudi nagrajena in javno objavljena. 


###### ŠSDMS - Študentska sekcija društva za marketing
Zadnje leto študija sem bila aktivna tudi v Študentski sekciji slovenskega društva za marketing, v okviru katerega sem bila del organizacijske ekipe največje slovenske marketinške konkurence - **Fanfare**. Gre za enodnevno konferenco s področja marketinga, kjer izbrani govorci delijo svoja znanja in predstavljajo najnovejše trende na področju marketinga. Delovala sem v ekipi za marketing, kjer smo skrbeli za komuniciranje o dogodku preko vseh medijev. Komunicirali smo program in vsebino dogodka, sponzorje in vse ostale informacije, ki so potrebne za uspešno izvedbo dogodka. 


  

