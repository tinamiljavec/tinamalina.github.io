---
permalink: /about/
title: "Kdo sem?"
---

Moje ime je <b style="color:#00adb5">Tina Miljavec</b> in sem zagnana 21-letna navdušenka nad digitalnim marketingom,
ki se ne boji težkih izzivov in nenehno nadgrajuje svoje znanje.


Pred kratkim sem zaključila študij Komunikologije - tržnega komuniciranja in odnosov z javnostmi na Fakulteti za družbene vede, v Ljubljani. Tekom študija sem bila zelo aktivna v študentskih društvih. 

#### Študentska društva

##### ŠK FDV - Študentski klub Fakultete za družbene vede
Eno leto sem bila del upravnega odbora Študentskega kluba Fakultete za družbene vede in sem skrbela za Facebook in Instagram profil društva, ter sodelovala pri organizaciji dogodkov. Pripravljala sem grafike in objave za vse dogodke, ki smo jih organizirali, jih objavljala na profilu obeh socialnih omrežij in spremljala njihove KPI-je. Takrat sem se prvič srečala z upravljanjem tujega profila in zelo uživala v ustvarjanju na njem.

##### ŠSPRSS - Študentska sekcija slovenskega društva za odnose z javnostmi
Že tretje leto sem zelo aktivna v Študentski sekciji slovenskega društva za odnose z javnostmi. Aktivno sodelujem na svojem področju, hkrati pa tudi na vseh večjih projektih, ki jih društvo organizira. Predlani sem delovala na področju izobraževanja, lani in letos pa delujem na področju internega komuniciranja. Na področju izobraževanju smo organizirali izobraževalne dogodke za člane - izbrali temo izobraževanja, kontaktirali govorce, rezervirali prostor, izvedli sam dogodek in na koncu prejeli ogromno novega znanja. Na področju internega komuniciranja pa organiziramo družabne dogodke za člane, da se med seboj spoznavamo in povezujemo, pletemo nove prijateljske vezi in si tako tudi širimo krog ljudi, ki jih lahko v določenih situacijah prosimo za pomoč in se od njih tudi marsikaj naučimo. 
Poleg tega sem sodelovala že na dveh večjih projektih, ki ju društvo organizira in sicer **PR teater** - študentska konferenca na področju odnosov z javnostmi, kjer sem bila lani del sponzorstev, letos del kreative. Gre za enodnevno konferenco s področja odnosov z javnostmi, za katero vsako leto izberemo drugo glavno temo ter kjer izbrani govorci predstavijo svoje poglede in delijo svoja znanja s področja izbrane teme. Vzporedno na dan dogodka poleg predavanj potekajo tudi delavnice, kjer udeleženci pod vodstvom govorcev ustvarjajo in izpopolnjujejo svoja znanja. Področje sponzorstev je obsegalo kontaktiranje potencialnih sponzorjev, v primeru dogovorjenega sodelovanja vso komunikacijo z njimi, spremljanje vseh objav in omemb, ki smo jim jih ponudili v zameno ter na koncu še kliping - poročilo o vseh opravljenih obveznosti z naše strani. Področje kreative pa je obsegalo izbiro teme in grafične podobe dogodka, sodelovanje z grafičnim oblikovalcem in fotografom, ter pripravo grafik za Facebook in Instagram objave dogodka. 
Drugi večji projekt društva je **FreeŠn** - študentski natečaj kreativnega komuniciranja na katerem sem skrbela za logistiko. Gre za enomesečni dogodek, kjer se prepletajo delavnice in natečaji, vezani na izbrano temo. Na delavnicah udeleženci ustvarjajo pod vodstvom predavateljev in prebujajo svojo kreativno plat. Pri natečajih pa za znana podjetja ali agencije ustvarijo izdelke, med katerimi na koncu le-ta izberejo tri najboljša dela, ki so tudi nagrajena in javno objavljena. 


##### ŠSDMS - Študentska sekcija društva za marketing
Letos sodelujem še v Študentski sekciji slovenskega društva za marketing, v okviru katerega sem del organizacijske ekipe največje slovenske marketinške konkurence - **Fanfare**. Gre za enodnevno konferenco s področja marketinga, kjer izbrani govorci delijo svoja znanja in predstavljajo najnovejše trende na področju marketinga. 

#### Tečaji in certifikati

V želji po nadgraditvi znanj, pridobljenih v okviru študija, sem poleti, leta 2021 opravila več tečajev na spletni platformi Coursera. Tečaje sem izbirala na podlagi lastnih interesov in zanimanj, ter želja po širini znanja. S tem sem pridobila naslednje certifikate:
* Use Canva to Create Social Media Visuals for Business, 8. julij 2021
* Google Ads for Beginners, 8. julij 2021
* Introduction to Customer Journey Mapping in Miro, 12. julij 2021
* Create a Landing Page using Mailchimp, 12. julij 2021
* Use Google Forms for Marketing Surveys, 13. julij 2021
* Create a 1-Page Marketing Plan with Google Docs, 11. avgust 2021
* Small Business Marketing Using LinkedIn, 30. avgust 2021

Potem sem opravila še malo "resnejši" in tudi bolj obsežen tečaj s področja digitalnega marketinga na svetovno znanem izobraževalnem portalu **Eazl**. S tem sem pridobila naslednji certifikat:
*    Growth Hacking with Digital Marketing, EAZL, 15. september 2021
*    Basics of digital marketing, Google Digital Garage, February, 2022
*    Google Analytics for Beginners, Google Analytics Academy, February 2022
*    Email Marketing, eMarketing Institute, March 2022
  
#### Praktične izkušnje

Moja strast do marketinga se je tekom študija le še povečala, zato sem lani poleg aktivnega dela v študentskih društvih začela še svoje prvo študentsko delo v marketingu pri butični e-commerce agenciji **WeScale**. Kot asistentka na družbenih omrežjih, sem skrbela za Facebook profil naročnika, ki je bil prisoten na desetih evropskih trgih. Pripravljala sem objave v angleščini in slovenščini, komunicirala z lokalnimi prevajalci in načrtovala objave v Facebook Creator Studiu. Spremljala sem tudi KPI-je in na podlagi njih pripravljala plan za naprej. Nekaj časa sem pripravljala tudi objave za Pinterest profil istega naročnika. Moja pot v WeScale-u se je ravnokar zaključila, saj si želim pridobiti več praktičnih izkušenj na področju digitalnega marketinga. Rada bi se v prvi vrsti preizkusila še v Google in Facebook oglaševanju, izkusila kako poteka sodelovanje z influencerji, kako deluje e-mail marketing in prišla do mesta Marketing Manager-ke, kjer bi sama prevzela odgovornost za upravljanje vseh obstoječih kanalov naročnika. 

Trenutno svoje znanje nadgrajujem v podjetju **Proevent**, kjer skrbim za Facebook profile naročnikov, pripravljam tekste in kreative za njihove objave, ustvarjam Email marketing kampanje in se spoznavam s Facebook oglaševanjem. 



