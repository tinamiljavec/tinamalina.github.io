---
title: "Facebook oglaševanje"
excerpt: "Tips & Tricks iz prakse"
categories:
  - experience
tags:
  - learning
---


V dobrem letu, odkar sem zaposlena kot Facebook (Meta) oglaševalka, sem se res ogromno naučila, dobila veliko izkušenj na tem področju in predvsem spoznala, katere stvari, orodja in nasvete bi želela vedeti že takoj na začetku svoje oglaševalske poti, da bi mi bilo na njej lažje, saj noben začetek ni enostaven. Zato sem se odločila, da jih zajamem v objavi **Tips & Tricks iz prakse** in s tem, upam, pomagam še marsikateremu začetniku na njegovi oglaševalski poti. 

Prva stvar, ki jo mora vedeti vsak oglaševalec je, na koga se lahko obrne v primeru težav pri oglaševanju. Za manjše oglaševalce, ki nimajo direktne podpore s strani Mete in nimajo svoje kontaktne osebe je pravi naslov <a href="https://www.facebook.com/business/help">**Meta Business Help Center**</a>. Tam najdemo odgovore na najpogostejša vprašanja, ki se nam lahko pojavijo in pa povezave do kontaktnih oseb za podporo strankam, ki nam lahko pomagajo pri reševanju problema. Na njih se obrnemo v primeru težav z oglaševalskim računom, osebnim računom, preko katerega oglašujemo na določeni strani ali kakršnimkoli drugim problemom, s katerim se lahko soočimo tekom oglaševanja na Metinih platformah. Priporočljivo je, da se tega lotimo takoj, ko se pojavi problem, ne šele čez nekaj dni, tednov ali mesecev, saj tako obstaja največ možnosti, da se to čim prej reši in da ne delamo škode naročniku, sebi, oziroma tistemu, za katerega oglašujemo. 

Preden pričnemo z oglaševanjem je zelo pomembno, da poznamo pravila oglaševanja na Metinih platformah, saj nas v primeru, da prekršimo pravila in objavimo nedovoljene vrste oglasov, kreativ ali besedil kaznujejo in lahko ostanemo brez svojega računa ali pa strani na kateri oglašujemo. Pravila oglaševanja najdemo v <a href="https://transparency.meta.com/policies/ad-standards">**Policy Center**</a>. Sporne vsebine so razdeljene na **neprimerne, varljive, nevarne in žaljive**, to velja poznati in upoštevati pravila, ter oglaševati le dovoljene vsebine, v nasprotnem primeru nam bodo oglas **zavrnili(rejected)** in dokler ga ne bomo popravili, da bo v skladu s pravili, se ne bo prikazoval. V kolikor smo prepričani, da naša zavrnjena vsebina ne spada v nobeno od teh kategorij in ne krši pravil oglaševanja, lahko zaprosimo za ponoven pregled in morebitno odobritev **(request review)**.

<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/Request-Facebook-to-review-your-ad.png">
    <figcaption style="text-align:center">Zavrnjen oglas</figcaption>
</figure>

Ena izmed osnov oglaševanja je, da poznamo vrste kampanj, ki jih lahko uporabimo pri promociji izdelka ali storitve in glede na naš cilj izberemo pravo, saj bomo le tako najbolj učinkoviti pri svojem delu. Pri oglaševanju lahko izbiramo med naslednjim cilji: **prepoznavnost blagovne znamke (awareness), promet na strani (traffic), vključenost strank v vsebine (engagement), pridobivanje novih strank (leads), promocija aplikacije (app promotion) in konverzije (sales)**. Natančen opis posameznega cilja, ter za katere namene ga je najbolje uporabiti, se nahaja na naslednji povezavi <a href="https://www.facebook.com/business/ads/ad-objectives?content_id=BcRbXf5AsYI6US6&ref=sem_smb&utm_term=dsa-2185466873513&gclid=Cj0KCQjwu8uyBhC6ARIsAKwBGpQJn_6u3wFO-kQm6D4Qx_gthL6BREeA4JAGNK6C-ff1UsX6_NIL18QaAlmjEALw_wcB&gad_source=1">**Meta Ad Objectives**</a>. Seveda lahko hkrati oglašujemo več kampanj z različnimi cilji, vse je odvisno od tega, kaj želimo z njimi doseči.


<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/CampaignObjective.png">
    <figcaption style="text-align:center">Cilji kampanje</figcaption>
</figure>

Naslednji korak pri postavitvi oglasov je določitev **ciljne skupine**. Za uspešno promocijo našega izdelka ali storitve moramo vedeti, kdo so naše potencialne stranke, kakšne so njihove lastnosti ter kako jih bomo najlažje dosegli. Facebook omogoča zelo natančno določitev ciljne skupine in njihovo targetiranje, zato velja slednje izkoristiti. Ciljno skupino določimo na podlagi **starosti, spola, lokacije, preteklih dejavnosti na naših straneh, demografskih značilnosti, vedenjskih značilnosti ali interesov**. Pri tem lahko tudi izključimo skupino ljudi, ki je ne želimo targetirati, da so naše kampanje optimizirane in se prikazujejo le tistim, za katere menimo, da bi jih to res zanimalo, saj bomo le tako najbolj uspešni pri svojem delu. Na primer, lahko izključimo ljudi, ki so v zadnjih 30 dneh že opravili nakup na naši strani, saj so se verjetno založili z našimi izdelki in jih v naslednjih 30 dneh ne bodo potrebovali ponovno kupiti. Ustvarimo lahko tudi **Lookalike Audience** - skupino ljudi, ki je podobna našim dosedanjim kupcem, kar pomeni, da algoritmi na podlagi lastnosti naših obsotječih kupcev iščejo nove potencialne stranke s podobnimi lastnostmi. Več o ciljnih skupinah pa si lahko preberete tukaj <a href="https://www.facebook.com/business/ads/ad-targeting?content_id=BcRbXf5AsYI6US6&ref=sem_smb&utm_term=dsa-1598818772328&gclid=Cj0KCQjwu8uyBhC6ARIsAKwBGpR8mTz2922SbjCkXjLzBaWVqJixWE6_Ym9hrUDKoawatn84OXDCD5kaAg2kEALw_wcB&gad_source=1">**Targetiranje ciljnih skupin**</a>.

<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/TargetAudience.png">
    <figcaption style="text-align:center">Ciljna skupina</figcaption>
</figure>

Pred začetkom oglaševanja ali pa kadarkoli vmes se lahko malo sprehodimo po <a href="https://www.facebook.com/ads/library/?active_status=all&ad_type=political_and_issue_ads&country=SI&media_type=all">**Meta Ad Library**</a>. Na tem mestu najdemo vse oglase, ki jih je posamezen oglaševalec objavil na Metinih platformah. Oglasi so razvrščeni po tem kdaj so bili objavljeni, vidimo lahko besedilo in kreativo oglasa, kdaj je bil oglas aktiviran ter ali je še vedno aktiven ali ne. To nam lahko pride prav pri pregledu svojih obstoječih in preteklih oglasov - npr., da se vsebine oglasov ne ponavljajo preveč, ali da preverimo kako oglas v resnici izgleda. Predvsem pa nam pride prav pri spremljanju konkurence, saj lahko tako vidimo kaj objavljajo drugi, pri njih dobimo idejo za oglasne vsebine oz. se takim vsebinam izogibamo. 

<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/MetaAdsLibrary.png">
    <figcaption style="text-align:center">Woop Slovenija v Meta Ad Library</figcaption>
</figure>

Za uspešno in učinkovito oglaševanje je zelo priporočljivo, da redno spremljamo <a href="https://about.fb.com/news/">**Meta News**</a>. Po mojem mnenju je dovolj, če vsaj enkrat na teden odpremo Newsroom in na hitro preletimo članke, če se vsebina katerega tiče tudi našega dela - vpliva na naše delo ali nam lahko kako koristi pri njem. Tako bomo vedno na tekočem z Metinimi posodobitvami in novostmi, na katere naletimo vsak dan med svojim delom. Ker se na tej povezavi nahajajo novosti vseh Metinih platform - **Facebook, Messenger, Instagram, WhatsApp, Threads**, se lahko omejimo samo na tiste ali tisto, ki je za nas relevantna. 

<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/MetaNewsroom.png">
    <figcaption style="text-align:center">Meta Newsroom</figcaption>
</figure>


Sedaj, ko imamo osnove oglaševanja na Meti pod streho, pa se lahko lotimo tudi malo zahtevnejših kampanj in testiranj na našem oglaševalskem računu. Preizkusimo lahko <a href="https://www.facebook.com/business/help/1362234537597370">**Advantage+ Shopping Campaign**</a>. Gre za vrsto kampanje, v katero lahko vključimo vse trenutno najboljše oglase na našem oglaševalskem računu. Tako imamo vse trenutne atribute na enem mestu in na njih učinkovito porabimo svoj oglaševalski proračun. 

<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/Advantage+ShoppingCampaign.png">
    <figcaption style="text-align:center">Advantage+ Shopping Campaign</figcaption>
</figure>

Testiramo lahko tudi različno razporeditev oglaševalskega proračuna - na kampanjo **CBO = Campaign Budget Optimization** ali na posamezen ad set **ABO = Ad Set Budget Optimization**. Razporeditev oglaševalskega proračuna na posamezen ad set nam lahko pride prav na primer, če želimo testirati dve vrsti ciljne skupine in jima želimo nameniti različno vsoto. V kolikor želimo testirati dve vrsti kampanj, pri čemer v eni spremenimo kreativo, besedilo ali ciljno skupino, lahko uporabimo <a href="https://www.facebook.com/business/help/1738164643098669?id=445653312788501&content_id=BcRbXf5AsYI6US6&ref=sem_smb&utm_term=dsa-1731453248543&gclid=Cj0KCQjwu8uyBhC6ARIsAKwBGpS32oY3Cnp6fYOddk6NTYKl7APU4IaeNFMgCIQlYJpec9Up9oseDx0aAkYtEALw_wcB&gad_source=1">**A/B test**</a>. To pomeni, da istočasno prikazujemo obe vrsti kampanj in tako ugotovimo, katera deluje bolje. Pri testiranju različnih vrst kampanj je res ogromno možnosti in lahko eksperimentiramo ves čas. 

<figure class="align-center">
    <img class="align-center" style="width:90%;border:3px solid;border-color:#ea3382" src="/assets/images/posts/2023-11-06-facebook-oglasevanje/CBO-or-ABO-difference-1.png">
    <figcaption style="text-align:center">ABO vs CBO kampanja</figcaption>
</figure>


Toliko o osnovah Facebook oglaševanja za začetek. Upam, da bo komu ta objava vsaj malo v pomoč. V prihodnji objavi pa se malo podrobneje lotimo testiranj Advantage+ Shopping kampanj, ABO in CBO kampanj. 

